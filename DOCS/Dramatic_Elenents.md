# רכיבים דרמטיים למשחק Breath Race שבוע 5 – 
## אתגר –

המשחק נועד עבור ילדים ונוער עם קשיי נשימה כגון מטופלים הזקוקים להנשמה כרונית ממושכת, בתהליך גמילה מהנשמה או עם פגיעות חוט שדרה ופגיעות ראש טראומטיות . הכישור שאליו יידרש השחקן הוא שליטה באורך ובעוצמת הנשיפה שלו לאורך זמן. בין רמה לרמה ישתנו אורכי התהומות שיופיעו במשחק וגבהי המכשולים- "קירות" שאותם יצטרך השחקן לעבור ובכך אורכי ועוצמות הנשיפות בין שלב לשלב יצטרכו להתארך\להתחזק. האינדיקציה עבור המשחק להתקדמות השחקן היא אורך ועוצמת הנשיפה של השחקנים. המשחק "ימדוד" את אורכי התהומות ובכך ידע את כמות השניות הנדרשות לעבור כל תהום. כאשר שחקן יצליח לעבור רצף של כ-5 תהומות באורך X המשחק ידע להציב לו בהמשך המסלול רצף תהומות באורך X+1 שניות, לאחר שהצליח השחקן לעבור את רצף התהומות באורך X+1 המשחק יוסיף עוד קושי וייצור רצץ תהומות באורכי X ו X+1 לסירוגין וכך שוב ושוב יתווסף אורך תהום ואז יבוצע רצף לסירוגין של האורכים ש"הושגו" עד כה. עבור מכשול – קיר לאחר שיעבור השחקן קיר המצריך עוצמה Y של נשיפה יוצב לו לאחר רצף התהומות הבא קיר המצריך עוצמת נשיפה Y+3 וכך תגדל העוצמה בכל הצלחה וגם כמות הקירות המופיעים בין רצפי תהומות תגדל ב - 1.
## זרימה – 

נמקד את תשומת הלב של השחקן ונמנע ממנו הסחות דעת בכך שאתגרי המשחק יוסיפו לגדול לאורך המשחק, בנוסף אם תאבד לרגע תשומת הלב של השחקן הוא עלול להפסל – ליפול בתהום\להתקע בקיר. השחקן מקבל את התחושה שהוא שולט במשחק כיוון שהנשיפה שלו היא המאפשרת לשחקן להינצל מהתהומות והמכשולים- קירות במשחק. ע"י הנשיפה השחקן יבנה גשר שע"י יחצה את התהום ובאמצעות הנשיפה יוכל לקפוץ מעל הקיר. לאורך השלב יופיעו 5 כוכבים במסלול. השחקן בריצה במסלול יאסוף אותם ועל ידם יקבל אינדיקציה חלקית להצלחתו. אם אסף 5 כוכבים המשמעות היא שניצח את השלב, אחרת ידע מהי רמת הצלחתו בהתאם לכמות הכוכבים וינסה לשפר יכולות ע"י משחק חוזר. בסוף כל שלב יופיע חלון משוב לשחקן שיסכם לו מה הצליח לבצע בשלב זה. לדוגמא- אם עבר השחקן המשחק 3 תהומות באורך 3 שניות, 2 תהומות באורך 5 שניות וקיר המצריך נשיפה בעוצמה 15. ייכתב לשחקן בסוף סיכום של כמות התהומות (2,3) , אורך הנשיפה הדרוש עבור התהומות שעבר (5,3) , כמות הקירות שעבר (1) ועוצמת הנשיפה שנדרשה למעבר עליהם(15).
## שעשוע-

מטרת המשחק שלנו היא שיפור יכולות הנשימה של מטופלים. לאורך המשחק השחקן עובד על שיפור הנשיפה שלו אך מרוכז בחווית המשחק המביאה לו שעשוע. השחקן מרוכז במעבר מעל תהומות וקפיצה מעל מכשולים ע"י דמות נחמדה ומשמחת ובכך משיג את מטרת המשחק ע"י שעשוע. בנוסף בין השלבים יופיע בלון לא מנופח שעל השחקן יהיה לנפח אותו עד כדי שיתפוצץ וע"י הפיצוץ לקבל את ההפתעה שבבלון- ההפתעות יהיו לבוש חדש לדמות\ חיים נוספים\הפתעה מהרופא. בכך לשחקן יהיה שעשוע נוסף במשחק.
המשחק מתאים לסוג השחקנים ההישגיים. השחקן במשחק שלנו ירצה להתקדם שלבים, לאתגר את עצמו עוד ובכך לשפר את יכולת הנשיפה שלו במשחק וביומיום שלו. 
בכדי שהמשחק יתאים גם לסוגי השחקנים המציגים והתחרותיים ניתן-
1.	המציגים- במשחק יתאפשר לבחור באופציה של שיתוף המשחק בזמן אמת לצופים כגון הרופא\ההורים\בני משפחה. בכל יוכל המטופל להציג את שיפור יכולותיו לאנשים הקרובים לו.
2.	למשחק יהיה טבלת שיאים של המשתמשים במשחק באזור\בקליניקה זו ובכך יוכל לראות השחקן את יכולות השחקנים האחרים וירצה להשוות\להתעלות על יכולותיהם.
## רגשות-

היינו רוצות שהשחקן ירגיש במהלך המשחק סיפוק והנאה. נעצב את המשחק בצורה שבה בסיום מעבר על כל מכשול, המשחק ישמיע קול "יאי"\צחוק ילדותי ודמות השחקן תראה שמחה יותר בעקבות ההצלחה (לדוגמה – מבריקה יותר, מחייכת, מרימה ידיים וכו). בנוסף המשחק יעוצב בצבעים שמחים ומגוונים. לאורך המשחק השחקן משיג כוכבים דבר שיוסיף לו סיפוק, גם במקרה בו לא עבר את השלב במלואו.
## סיפור רקע-

הרקע העלילתי של המשחק הוא דמות שבורחת מאריה.לפני שהמשחק מתחיל הדמות של השחקן פוגשת לפתע אריה ביער, האריה מאיים לטרוף אותה ומתחיל לרדוף אחריה. על השחקן לברוח מחיית הטרף אל מקום מבטחים. השחקן יקבל את סיפור הרקע על ידי סרטון מקדים. 
## דמויות-

במשחק שלנו יש דמות ראשית שהיא מייצגת את השחקן במסלול. הדמות הזו היא הגיבור ויש להעביר אותה בשלום מעבר לכל המכשולים במסלול. ע"י משחקי צד ומעבר שלבים יוכל השחקן לבחור לבוש חדש לדמות ובכך מעט לשנות אותה. הדמות תהיה נשלטת לחלוטין ע"י השחקן- ע"י נשיפותיו ולא תדמה "רצון חופשי".
בנוסף יש דמות של אריה ממנה הדמות הראשית בורחת. באריה אין לשחקן שליטה, ואין לו "רצון חופשי" הוא רץ אחרי השחקן במהירות קבועה.
## עלילה- 
<img width="662" height="346" alt="image" src="https://github.com/user-attachments/assets/e3a1d129-e079-46dc-a89b-54c03d70720e" />
<img width="666" height="349" alt="image" src="https://github.com/user-attachments/assets/641060ef-620b-47f5-afa0-bd9e4a4519a7" />


השחקן נתקל בתחילת המשחק באריה שרוצה לטרוף אותו, על השחקן לברוח מהאריה ולעבור בדרך מכשולים על ידי נשיפות. 
בשיא הקשת הפגישה של הדמות עם האריה, משם מתחילים לרדת בבריחה לעבר מקום המבטחים. התקלות במכשול מעקבת את השחקן והיא עוד נקודת מפנה קטנה בגרף, וממשיכים לרדת אל עבר מקום המבטחים. במידה והשחקן נתפס על ידי האריה תהיה עוד נקודת שיא בגרף. 
התנהגות השחקן משפיעה על העלילה בכך שעליו לבנות את הגשרים ולעבור מעל קירות באמצעות נשיפה, אם השחקן לא יעבור את המכשולים במהירות האריה יתקרב אליו ויהיה עליו למהר יותר, אם יתעכב עוד האריה יגיע אליו ויתפוס אותו.

## בניית עולם-

עולם המשחק הוא עולם בטבע- מסלול דו מימדי. חוקי הטבע שיופיעו במשחק הם 
1.	חוק הכבידה -  כאשר שחקן יגיע לתהום, במידה ולא יבנה מעליו גשר ע"י נשיפה, השחקן ייפול לתהום וייפסל.
2.	וחוק הפעולה והתגובה- כשאר שחקן יגיע לקיר – במידה ולא יקפוץ מעליו ע"י נשיפה השחקן ייתקע בקיר וייפסל.
השחקן ילמד את חוקי העולם ע"י שלב ההדרכה של המשחק בו יוצג לו המשחק והדרך לשחק בו. בנוסף השחקן ילמד מטעויות בתוך המשחק, במידה ולא יבנה גשר\לא יקפוץ ייפול\יתקע ויפסל.
