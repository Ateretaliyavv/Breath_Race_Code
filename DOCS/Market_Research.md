# סקר שוק- משחק Breath Race
**סקירת שוק וטרנדים-** 
שוק המשחקים והיישומים הדיגיטליים המשמשים ככלים טיפוליים נמצא בשנים אלו בצמיחה מהירה מאוד בעולם. השוק רלוונטי לכל אזור ומדינה בעולם ולכל הגילאים ולכן הירפו רחב ביותר. לפי Fortune Business Insights השוק הוא בעל צמיחה ממוצעת שנתית של 23.2%. היקף ההכנסה של שוק זה בשנים האחרונות היה באזור 7 מיליארד דולר וצפוי להגיע להכנסה של כ- 40 מיליאר דולר עד אזור שנת 2030. בז'אנר זה יש פיתוחים מתחדשים כל הזמן בנושאי, שיקום, טיפול, מניעה וניהול מחלות והפרעות שונות. כתבה ב-Globes  בשנת 2024 מדווחת כי בישראל מסמנים את התחום של “משחקי רפואה” /אפליקציות בריאות מבוססות משחקים כתחום בעל פוטנציאל גדול. הטרנדים המשפיעים על שוק המשחקים הרפואיים כוללים שילוב טכנולוגיות מתקדמות כגון בינה מלאכותית, מציאות מדומה ומכשירים לבישים, עלייה במודעות לבריאות נפשית ופיזית, והתפתחות תחום ה־Digital Therapeutics  הנתמך ע"י השקעות ורגולציה רפואית מתקדמת. מגמות אלו תורמות להתרחבות השוק ולפיתוח משחקים יעילים יותר מבחינה טיפולית וחווייתית.

<img width="509" height="204" alt="image" src="https://github.com/user-attachments/assets/a8200fe1-16b9-4e3a-95bb-f7a9c20483be" />




בפרט למשחקי קז'ואל יש ביקוש גבוה יותר משאק המשחקים וז'אנר זה מרכזי מאוד בתחום על פי Research Dive – 
<img width="713" height="334" alt="image" src="https://github.com/user-attachments/assets/6b63636a-e259-46fb-8ec8-fb1d1d8e18a3" />







**קהלי יעד-** 
קהלי היעד הפוטנציאלים למשחק הינם ילדים בגילאי 5-18 שחווים קשיים נשימתיים כגון הנשמה כרונית ממושכת, בתהליך גמילה מהנשמה, או עם פגיעות נרכשות כגון פגיעות חוט שדרה ופגיעות ראש טראומטיות. ילדים בעלי שיתוק מוחין, ילדים בעלי FC, וילדים בעלי קשיים בריאות. המוטיבציה העיקרית של שחקנים אלו לשחק במשחק זה הוא, שע"י המשחק עתידה להשתפר יכולת הנשימה שלהם ובך להקל עליהם את תפקודם הפיזי והנפשי ואת השפעת המחלה על חייהם. הרעיון מכוון לשוק העולמי, לכל הילדים הסובלים מקשיים נשימתיים. המשחק הינו משחק Casual ובעיצוב ילדותי ולכן מכוון לקהל צעיר שאוהב שלבים מהירים ועיצוב שמח.
**ניתוח מתחרים-**
- **Scream Go Hero –** 
מפתח- Ketchapp חברת משחקים צרפתית
תאריך יציאה לשוק – ינואר 2018
למשחק ישנם מעל 10 מיליון הורדות Google Play מעל 120 אלף ביקורות ודירוג כוכבים של 4.2. מהמשחק אפשר ללמוד עד כמה יש ערך לשימוש פיזי ייחודי של השחקן להעלאת עניין במשחק. הקול הוא ייחודי לעומת שימוש באצבעות הידיים לשליטה בדמויות המשחק. המשחק שלנו שונה מ Scream Go Hero בכך שמעבר לכיף הוא מהווה כלי לשיפור בריאותי של השחקן דבר שמעלה את המוטיבציה של השחקן מאוד. בנוסף המשחק שלנו צבעוני ומושך את העין לעומת Scream Go Hero שמעוצב בשחור לבן.
- **Chicken Scream –** 
מפתח – PerfectTapGames
תאריך יציאה לשוק- מרץ 2017
למשחק יש 5 מיליון הורדות ב Google Play דירוג בכוכבים שלו בממוצע הוא 4.1 והוא בעל מעל ל 60 אלף ביקורות. המשחק הפך לויראלי ברשתות חברתיות. ניתן ללמוד ממשחק זה את הערך הגבוה שיש לשימוש פיזי ייחודי של השחקן להעלאת עניין במשחק. הקול הוא ייחודי לעומת שימוש באצבעות הידיים לשליטה בדמויות המשחק. הייתרון המשמעותי של משחק שלנו על פני Chicken Scream הוא בכך שמעבר לכיף הוא מהווה כלי לשיפור בריאותי של השחקן דבר שמעלה את המוטיבציה של השחקן מאוד.
- **DEEP – VR Breathing Adventure –** 
מפתחים- Owen Harris ו-N design studio
תאריך השקה- שנת 2021
המשחק הוצג בכ- 40 כנסים רפואיים עולמיים, מספר המשתמשים בו מוערך בכ-מאות אלפים ובנוסף המשחק נמצא בשימוש במרכזי VR לטיפול בחרדה וב- PTSD. ניתן ללמוד מהמשחק על הרעיון של להשתמש בנשימה ככלי שליטה במשחק ועל הרעיון של להשתמש בעזר חוויתי וכיף עבור שיפור רפואי.  מאפיין מבדיל בין המשחק שלנו לבין DEEP הוא שהמשחק שלנו הוא משחק Casual שמוכר ומושך ילדים, המשחק הוא מהיר, בעל שלבים שונים ותחרותי דבר שמהווה עניין ורצון לשחק במשחק באופן חוזר ויקל על הצוות הרפואי מלשדל את הילד לתרגל ולשפר את איכות חייו.
הצעת ערך ייחודית-
לאחר בחינת שלושת המשחקים הדומים Scream Go Hero, Chicken Scream, וDEEP -  ניתן לראות כי הייחוד של Breath Race טמון בשילוב בין חוויה משחקית מאתגרת ומהנה לבין תרגול נשימתי רפואי אמיתי. המשחק אינו רק בידור - אלא כלי טיפולי לילדים עם שיתוק מוחין או קשיי נשימה, המסייע לשיפור תפקודי הריאות והשליטה השרירית באמצעות נשיפות מדודות באורכים ובעוצמות משתנות. בנוסף אנחנו שואפות שהמשחק יהיה בעל נגישות גבוהה דבר שיהיה חדשני ביותר ויאפשר למטופלים להתאמן ולשפר את בריאותם מחוץ לגבולות המרפאה\ביה"ח בעלות זולה. בנוסף המשחק יהיה בעיצוב שמושך את העין עם שלבים עולים בהדרגה כך שיפתח רצון במטופל לשחק במשחק.

**מודל עסקי ומונטיזציה-** 
מכיוון שמהשחק שלנו הוא רפואי יהיו לו 2 דרכי מכירה שבעזרתם יפיק כסף-
- 1.	המשחק יימכר לקליניקות ובתי חולים שעוסקים בשיקום נשימתי לילדים ומתמחים בטיפול בילדים בעלי שיתוק מוחין. המכיר הנ"ל יהיה מכיר ראשוני גבוה ובעל אחוזים לפי שימוש וכניסת מטופלים חדשים לקליניקות.
- 2.	המשחק יימכר לשימוש בייתי בעבור תרגול נשימתי יומיומי שיעזור לשיקום וטיפול בילד במידה משמעותית מאוד ואף גבוה מטיפול חד פעמי בבית החולים. התשלום יתבצע לפי מנוי חודשי למשחק כך שבמקרה שבו הבריא הילד ואין שימוש עוד במשחק יוכל המנוי להתבטל.
לאורך המשחק לא יינתנו פרסומות או מרכיבים שונים שיעלו כסף וזאת על מנת לדרבן את הילד לשחק במשחק שישפר את בריאותו ולא לפגוע במוטיבציה שלו ובסבלנותו.

**אסטרטגיית שיווק והפצה-**
לקהל היעד שלנו נגיע בעזרת בתי החולים והקליניקות. למקומות שלו יש אינטרס עצום לשדל את הילד החולה לתרגל נשימה בביתו ובכך לשפר את איכות חייו ואת השפעת המחלה על הילד. לכן וודאי ירצו בתי החולים והקליניקות להשתמש בעצמם במשחק במקרים של אישפוז קצר\ שיקום נקודתי של חולשה בריאות ויותר מכך יירצו להביא את המטופלים לידי קניית מנוי למשחק ובכל לוודא שתהליך הטיפול והשיקום ממשיך אצל המטופלים לא רק בין כתלי בית החולים אלא גם באופן יומיומי בביתם. בנוסף יהיה נכון לפרסם במקומות רשמיים כגון אתרים, עיתונים או אפילו רשתות חברתיות ובכך לאפשר לאנשים שלא מגיעים באופן תדיר לבית חולים להשתמש בעזר זה גם כן.

**אירועים-**
המשחק יכלול אתגר "נשימה ארוכה" השבועי שבו שחקנים צריכים לעבור סדרת תהומות רק באמצעות נשיפות ארוכות במיוחד אחת לשבוע. ואם יצליחו יקבלו פתיחת רקע\ עיצוב\ דמות חדשה ומעניינת. בנוסף ע"פ החגים היהודיים יופיעו עיצובים המתאימים לחג המתקרב כגון סופגניות "לאכילה" על המסלול בחנוכה, עיצוב המשחק כמו סוכה בחג הסוכות וכן האלה... האירועים ימשכו שחקנים לשחק בכך שירצו לגוון באופי המשחק והנראות שלו. 

**משחק- על-**
במשחק שלנו תהיה אפשרות מיוחדת להורים להציב יעד מיוחד לילד, ההורה יבחר את טווח הזמן של היעד ואת הפרס בסוף. במידה והילד יעמוד ביעד כגון- לשחק כל יום פעמיים ביום במשך שבוע וכו... יוכל ללכת להורה ולבקש אתת הפרס המובטח. מכיוון שמדובר בפס ממשי ובשיתוף ההורה בילד יעלה הרצון לשמח את ההורה ולזכות בפרס הנכסף וזה יהווה דירבון משמעותי לילד לשחק באופן קבוע במשחק. בנוסף גם בבתי החולים יוכלו הרופאים להציב יעדים אלו כגון ניצחון שלב וכו ולהביא ממתק משמח בסוף. רעיון נוסף למשחק-על הוא שבכל מספר ניצחונות בשלבים "יפתח" לילד אפשרות חדשה של לבוש מיוחד וססגוני לעיצוב הדמות\הבית של הדמות שלו במשחק.

**ניתוח סיכונים והזדמנויות-**
גורם סיכון מרכזי להצלחת הרעיון הוא פריצות הנתונים הרפואיים של הצלחת הנשימה של מטופלים ובכך  חוסר פרטיות של מידע רפואי אישי ולעיתים רגיש. המידע נהיה פרוץ יותר להתקפות ולדליפת נתונים בכך שיהיה זמין בפלאפונים. בנוסף גורם המהווה סיכון הוא קהל היעד הספציפי, המשחק אינו רלוונטי לכל ילד בכדור הארץ, אלא לאחוז קטן ממנו הנזקק לטיפול רפואי נשימתי. עוד גורם מסכן הוא שהשילוב בטכנולוגי עוד לא נפוץ ויכולות להופיע בעיות טכנולוגיות בלתי צפויות שעלולות לסכן את הצלחת ומימוש המשחק. ההזדמנות יוצאת הדופן במשחק זה היא החדשנות שבו. לא קיימים עדיין בשוק הרבה משחקי Casual שיקומיים נשימתיים ובכך שכל השוק בצמיחה אדירה יש סיכוי גדול שרעיון זה יתקבל בידיים פתוחות ע"י בתי החולים והקליניקות. בנוסף הצורך ברעיון זה הינו גדול.
נוכל להתמודד עם הסיכונים ע"י כך שנדאג שמידע רגיש לא ייכנס כלל למערך המשחק ורק המידע האישי המינימלי ביותר ישפיע במשחק. ננסה לשווק את הרעיון לבתי חולים וקליניקות ובכך להגדיל את השימוש במשחק ולהגיע לכל סוגי הקהל הזקוקים לשיקום\ טיפול נשימתי וננסה להנגיש את המשחק לטווח גילאים רחב יותר. באשר לסיכון הטכנולוגי נקווה שבעלי הידע יוכלו לכוון אותנו בידע שלהם ובכך להוציא לאור את הרעיון.

**סיכום והמלצות-**
לאחר המחקר והסקירה שביצענו, ניתן לקבוע כי הרעיון של המשחק Breath Race הוא בעל פוטנציאל גבוה לפיתוח אמיתי ומשמעותי, הן מבחינה חברתית-טיפולית והן מבחינה שיווקית. השוק העולמי של משחקים דיגיטליים רפואיים נמצא בצמיחה מואצת, עם שיעורי גידול שנתיים של כ-25-30% וצפי להגיע לעשרות מיליארדי דולרים בעשור הקרוב. בהקשר זה, המשחק  Breath Race מהווה שילוב נדיר בין טכנולוגיה משחקית לבין טיפול נשימתי מדעי, ומציע חוויה חדשה לילדים בעלי צרכים רפואיים. אכן, יש מספיק ביסוס להאמין כי קיים שוק משמעותי למשחק זה מכיוון שקיימת מגמה ברורה של פיתוח משחקים טיפוליים לילדים, במיוחד בתחומים כמו פיזיותרפיה, שיקום וקשיי נשימה. בנוסף קיים טווח גדול של מטופלים הנזקקים לטיפול\שיקום הנשימה כגון בני נוער עם הנשמה כרונית ממושכת, בתהליך גמילה מהנשמה, או עם פגיעות נרכשות כגון פגיעות חוט שדרה ופגיעות ראש טראומטיות, מטופלי FC ובעלי שיתוק מוחין וכן הלאה. עדיין קיימים לנו פערי מידע כגון אורך הנשימות המדוייק שנדרש בכל שלב, ואיזה סוג נשיפה מאתגרת יותר מאחרת אצל מטופלים אלה. בחרנו בפרויקט זה  כפרויקט סופי בגלל הפוטנציאל העצום שבו, בגלל החדשנות שברעיון ובגלל המשמעות העצומה בשיקום נשימתי לילדים ונוער. נמליץ להמשך הדרך להוסיף עוד גרסאות לאותו רעיון כדי לפתח עזרים מעין אלו לגילאים נוספים כגון מבוגרים וזקנים הזקוקים לתרגול נשימתי גם כן.

**עזרים נשימתיים קיימים בבתי חולים-**
כיום קיימים כמה עזרים רפואיים לשיקום וטיפול נשימתי-
ספירומטר תמריץ - מכשיר ידני קטן שהמטופל שואף דרכו אוויר, ורואה חיווי ויזואלי של נפח / זרימת האוויר. מכשיר זה נועד לעודד נשימות עמוקות, להגדיל נפח ריאה ולמנוע סיבוכים אחרי ניתוחי חזה/בטן או דלקות ריאה.
מכשירי אימון שרירי נשימה (Inspiratory Muscle Training- IMT) - לדוגמה Threshold IMT, POWERbreathe – המטופל נושם דרך שסתום עם התנגדות קבועה שניתנת לכיוון.  מכשירים אלו מחזקים את שרירי הנשימה ומשפרים כושר נשימתי, משתמשים בהם בשיקום ריאות ובחולים עם חולשת שרירים/מחלות נוירומוסקולריות.
מכשירי PEP – נשיפה כנגד התנגדות - מטופל נושף דרך מסכה או פיה עם התנגדות, לפעמים עם ויברציות. ע"י מכשיר זה שומרים את דרכי האוויר פתוחות, מזיזים ליחה ועוזרים בניקוי הפרשות בחולים עם CF, COPD, ועוד.
מכשירים אלו אינם אטרקטיביים כלל למשתמשים וחלקם אף לא חשמליים ובך מקשים על ההתמדה בשיקום הנשימה וטיפול בה.


